# Alfa Romeos historie
Alfa Romeo har sine røtter i bilmerket Darraq, en fransk bil som ble produsert på lisens av et selskap i Italia fra 1906. Salget av Darraq gikk ikke så veldig bra så rundt 1910 ble et nytt selskap opprettet: A.L.F.A. Den første modellen fra A.L.F.A. var  24HP. Alfa var tidlig inne i racing.
I 1914 kom Nicola Romeo på banen og selskapet fikk navnet Alfa Romeo. Racing var i fokus. 
Fra 20-tallet ble det produsert luksusbiler. Alfa Romeo leverte chassi på racerbiler og carozzeriaene i Italia bygde opp biler på chassiene. Prisen for en Alfa Romeo var svimlende og kan mest sammenlignes med prisen på en Bugatti Veyron i dag.
Under krigen var det naturligvis en pause men straks freden kom så var det i gang med racing. Den meste kjente modellen fra 50-tallet er utvilsomt 159 Alfetta som ble rattet av Juan Manuel Fangio i mange grand prix løp.
Mot slutten av 50-tallet begynte Alfa Romeo med masseproduksjon. 1900 men fremdeles fokus på sportslige modeller. Ut over 60-tallet fortsatte produksjonen og den velkjente Giulia GT (eller “en bertone” som Alfister kaller den) kom. Den litt mer voksne utgaven Giulia i berlina-utgave kom også.
Mot 70-tallet begynte modellene å bli godt voksne og de nye modellene var i likhet med det utgående veldig langt fram. Alfetta med samme oppsett som Alfetta 159 fra 50-tallet. Alfetta GT. Det var både bensin- og finanskrise så den italienske staten spyttet inn penger i Alfa Romeo. 80-tallet kom og Alfa Romeo slet med finansene men det kom fremdeles modeller. I 1986 kom Fiat inn på eiersiden. Ut over 80- og 90-tallet delte Fiat og Alfa plattform og Fiat Tipo-platformen ble brukt som utgangspunkt for Alfa-modeller helt fram til 2000-tallet. Fiat var på frierføtter i USA og derfor ble Alfa Romeo 159, Brera og Spider bygd på noe som var planlagt som en felles platform for Fiat og General Motors. Etter noen års arbeid kom det en oppdatert og riktig så kompentent utgave men det er en dyr bil å produsere så Alfa Romeo er den eneste bilprodusenten som har brukt den.
Med Mito og Giulietta på 2000-tallet ble det nye takter og Alfa produserte nok en gang en bil som var egendesignet fra grunnen av. Med Giulia har Alfa Romeo gått tilbake til røttene og bevisst brukt et så lite team som mulig i design- og konstruksjonsfasen.
