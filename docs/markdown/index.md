# Om KARN
Klubb Alfa Romeo Norge er en klubb for alle oss som er interessert i Alfa Romeo. Du trenger ikke å eie en Alfa Romeo for å være medlem. Klubben vår ble opprettet i 1982 og er i dag litt over 1100 medlemmer og medlemslistene våre inneholder navn fra Mandal i sør til Vadsø i nord. Klubben drives helt og holdent på frivillig basis.

Vil du bli medlem? [Meld deg inn i KARN her](https://klubbalfaromeonorge.appspot.com/TODO)!

Vi er tilknyttet [LMK](http://www.lmk.no/) så om du er på jakt etter en billig forsikring for veteranbilen din kan vi hjelpe. Som medlem i KARN får du først og fremst [Alfanytt](alfanytt.html) fire ganger i året. Som medlem i KARN kan du også få en rekke rabatter på alt fra rekvisita, verktøy, deler, olje og felger. En komplett oversikt over rabattavtalene finner du i Alfanytt.

Det som de fleste av oss setter pris på er det sosiale miljøet i klubben. Vi har arrangementer, treff og andre sosiale aktiviteter i hele landet. Du kan lese mer om dette på [arrangements-siden](arrangementer.html). Alfister i Norge er også sosiale vesen på nett og du treffer veldig mange av oss på [Cuore Sportivo](http://cuoresportivo.no), et forum som har vært i drift siden 2005. Du kan også finne mange av oss på Facebook der vi har en egen KARN-gruppe. Du trenger ikke å være medlem i klubben for å delta på Cuoresportivo eller Facebook-gruppen men vi sier alltid [velkommen til nye medlemmer](https://klubbalfaromeonorge.appspot.com/TODO)! 

Medlemskontingenten er for tiden 400,- for ett år. Det inkluderer selvfølgelig et års abonnement på [Alfanytt](alfanytt.html)

